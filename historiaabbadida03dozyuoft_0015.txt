—- vu —

remuS‚ instructi. Quid igitur mirum, si in locis tam difficilibus, ad
quos edendos saepe unus tantum et misere corruptus Codex praesto est,
haud semel erravimus, praesertim in carminibus, quae, ut discimus ex
lbn-Bassami praefatione, iam ipso illo tempore quo poetae in vivis erant,
corrupta circumferebantur Ρ

Etiam nunc, ubi pauca aut nulla nova subsidia habeo, multa mihi
obseura sunt. Attamen multorum annorum intervallum et linguae scien-
tiam auxit, et limam acuit. Haud paucos locos felici quodam casu, vel
diuturna et variis repetita temporibus consideratione, emendavi3 sicque
factum est ‚ accedente novorum Codicum et amicorum ope, F leischeri
imprimiS, viri a nobis, quotquot per Europam Arabicas litteras colimus,
pro horum sacrorum antistite, venerandi, ut nova et multo melior edi-
tio parari posset. Sed de hac, in huius generis libro, cogitari uon
poterat. Quis enim typographus librum denuo recuderet , mole sua et
pretio laborantem? Nihil igitur-restabat quam ut vetera in supplemento
retractarem, confirmarem et locupletarem ubi opus videbatur, veras
lectiones indicarem, versionem et annotationem corrigerem ‚ errores con-
fiterer, idque candide et simpliciter. Simul vero id studui, ut quantum
potui afferrem ad linguae scientiam augendam et scriptores, ab aliis
editos, emendandos3 quo factum est ut saepe longiores dissertationes hic
locum obtinuerint.

Libri usuS, fateor, nunc satis difficilis est, quandoquidem qui pri-

mum vel secundum volumen consulit, semper tertium evolvere cogetur ,

